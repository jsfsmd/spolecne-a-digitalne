## Úspěšná digitální transformace vyžaduje politickou prioritizaci

_Stát nelze efektivně a rychle digitalizovat, pokud se nejedná o politickou prioritu na úrovni předsedy vlády, místopředsedy vlády či alespoň prioritního ministerstva._

O co usilujeme:
V novém volební období bude digitální transformace mezi top prioritami vlády, odpovědnost za ni převezme přímo premiér nebo místopředseda vlády. Bude patřit mezi prioritní oblasti v programovém prohlášení a vláda bude podnikat aktivní kroky na exekutivní i legislativní úrovni. Parlament bude digitalizační legislativu nadále podporovat a aktivně prosazovat potřebné úpravy.


## Překážkou pro úspěšnou digitální transformaci je přetrvávající rezortismus a nedostatky v koordinaci a řízení

_Přetrvávající resortismus se projevuje se zejména nekoordinovanými a nekoncepčními postupy v potřebě digitální transformace, nedostatečnou provázaností politik mezi jednotlivými rezorty, často také v nízké úrovni vzájemného sdílení dat a informací mezi jednotlivými resorty._

O co usilujeme:
Centrální autorita se stane tahounem digitální transformace, bude mít silnou politickou podporu, pravomoce i zdroje a bude respektována napříč státní správou.
Stane se hlavním koordinačním orgánem, který bude mít na starosti vizi, strategii, definici základních standardů a postupů. Při decentralizované realizaci bude klíčovým partnerem úřadů - bude poskytovat své know–how a aktivně podporovat sdílení zkušeností napříč státní správou.


## Existující legislativa je zastaralá, komplikovaná a stojí v cestě úspěšné digitální transformaci

_Současná legislativa komplikuje digitální transformaci, a to jak z hlediska norem upravujících legislativní rámec digitální transformace, tak legislativy upravující výkon agend._

O co usilujeme:
Státní správa má přehled o svých agendách a jednotlivých procesech, může analyzovat jejich fungování a navrhovat jejich zlepšení. Legislativa podporuje zjednodušování a automatizaci procesů, je sjednocená, jednodušší, definuje pojmy, minimální standardy, jasně určuje kompetence a umožňuje flexibilnější postupy. 
Nově vznikající legislativa je vždy ve shodě se Zásadami digitálně přívětivé legislativy.



## Absence kvalitní personální politiky neumožňuje úspěšnou digitální transformaci

_Státní správě chybí dostatek kvalitních expertů (nejen pro oblast IT) pro podporu digitální transformací státu. Práce ve státní správě není pro experty atraktivní finančním ohodnocením ani pracovní kulturou a státní správa není k potenciálním kvalitním uchazečům dostatečně vstřícná._

O co usilujeme:
Státní správa dokáže pružně reagovat na personální potřeby, které jsou nezbytné pro úspěšnou digitální transformaci a dokáže být dostatečně atraktivním zaměstnavatelem pro nováčky, zkušené úředníky i experty mimo veřejnou správu. Talentovaní úředníci jsou systematicky podporováni pro další rozvoj. Státní správa systematicky pěstuje motivující pracovní prostředí pro všechny své zaměstnance.
 


## Neefektivní spolupráce (zadávání a řešení) zadavatelů s dodavateli IT

_Stát má omezené kompetence pro vedení IT projektů. Převažuje „waterfall“ přístup, projekty jsou často zastaralé s nevyhovující architekturou, dlouhodobé, zakázky velké a vedou k vendor lock-inu._

O co usilujeme:
Digitální projekty jsou řízeny moderně se zaměřením na uživatele, zakázky jsou rozdělovány na menší části a vyvíjeny v souladu s agilním způsobem řízení. 
Státní správa směřuje k servisně orientované architektuře a podporuje otevřená řešení (systémy i data), která omezuje závislost na jednom dodavateli (tzv. vendor lock-in). Státní správa systematicky buduje a posiluje kompetence úředníků, které jsou klíčové pro realizaci úspěšných veřejných zakázek.



## Úspěšná digitální transformace se neobejde bez adekvátního financování na ICT infrastrukturu

_Stát podceňuje financování IT infrastruktury a dlouhodobě na ni nevyčleňuje dostatečné množství zdrojů a financí. Jako každá transformace, i ta digitální, vyžaduje investice a strategickou finanční podporu, která je nejen promítnuta do sestavování rozpočtu ČR, ale i do tvorby dotačních programů a dalších rozvojových fondů._

O co usilujeme:
Veřejná správa pravidelně investuje do nových digitálních technologií, do kritické a další ICT infrastruktury státu. Vedle investicí do nových technologií veřejná správa investuje do výzkumu, vzdělávání a robustní analýzy aktuálních potřeb. Následující období je příležitostí pro reformu veřejných rozpočtů a zajištění tak nutných zdrojů, které digitální transformaci umožní realizovat. Stát promítá potřeby pro úspěšnou digitální transformaci do veřejných rozpočtů, dotačních programů, rozvojových fondů a další participativní a otevřené mechanismy rozvoje.


## Digitální transformace není úspěšná díky nedostupnosti nebo nedostatečnému využití dat

_Státní správa a valná většina veřejných institucí dostatečně nepracuje s vlastními daty, nepracuje mnohdy ani s jinými daty. Ať už jde o tvorbu veřejných politik postavených na informovaném vládnutí nebo automatizaci agendy, stát ve svém úsilí zaostává._

O co usilujeme:
Výkon veřejné správy a samosprávy je řízen daty, včetně politik, které z popisu výkonu funkce navrhují a plní. „Úřady“ se zabývají analýzou a správou dat s důrazem na jejich otevírání a kvalitu. Stát vytváří takové byrokratické prostředí, které vyžaduje kvalitní data a kvalitní datovou analýzu a odpovídající infrastrukturu pro správu a výměnu dat mezi stakeholdery včetně businessu a občanské společnosti. Občan má státem garantovaný přístup k datům, která jsou důkazní páteří pro státem navrhované politiky. Stát a jeho úředníci dbají na kvalitu dat.

## Chybějící kompetence úředníků a jejich systematický rozvoj je překážkou pro úspěšnou digitální transformaci

_`TODO`_

O co usilujeme:
`TODO`

## Prostředí veřejné správy nepodporuje inovace a změny

_Prostředí veřejné správy je velmi statické, odolné změnám a úředníci nejsou systematicky podporováni pro rozvoj a inovace._

O co usilujeme: Státní správa systematicky pěstuje pracovní kulturu a vytváří bezpečný prostor k rozvoji a inovacím.
Podporuje výměnu zkušeností a dobré praxe mezi úředníky, motivuje úředníky v kontinuálním vylepšování služeb státu. Úředníci se pravidelně vzdělávají a získávají zkušenosti i mimo veřejnou správou.

## Nedostatečná nebo systematická komunikace a osvěta veřejné správy brání úspěšné digitální transformaci

_Státní správa nedostatečně komunikuje svůj pokrok, úspěchy a výstupy digitální transformace pro občany. Často jsou sdíleny jen skrze politické reprezentanty, hlavně v průběhu volebního období. Taková komunikace je nedůvěryhodná nebo nesrozumitelná, k mnoha občanům se vůbec nedostane._

O co usilujeme:
Státní správa systematicky a pravidelně komunikuje průběžné pokroky v realizaci strategie v oblasti digitální transformace. 
Srozumitelně vysvětluje a pozitivně motivuje občany Česka k pravidelnému využívání elektronických řešení komunikace se státem.
Stát aktivně naslouchá a pracuje se zpětnou vazbou od občanů, kontinuálně služby pro občany vylepšuje.

